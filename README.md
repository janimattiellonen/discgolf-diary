# Frisbeegolf paivakirja 2017

Treenipäiväkirja vuodelle 2017. Tämän vuoden tavoitteina:

- ajoituksen sekä painon siirtymän (weigh shifting) kehittäminen
- tarkkuus avauksissa ja lähestymisissä
- panostusta puttaamiseen
- fysiikan kehittäminen

## Maanantai 13.2.2017

Päivän teema oli pääasiallisesti ajoituksen harjoittelua ilman vauhdinottoa (stand still stance). Pohjana käytetty [Danny Lindahlin videota](https://www.youtube.com/watch?v=VUcp03O7XMY "How to fix upper body timing!"). Heitelty pääosin 18. väylän päädyssä olevien kahden korien välillä sekä jokunen heitto 1. väylän penkkien kohdalta 18. väylän päädyssä olevaa, taaimmaista koria päin.

Kokeiltu myös uutta kiekkoa: Prodigy M3 300s -midrange-kiekkoa (2 kpl hankittu). Ei vielä suurempia mielipiteitä kiekosta. Hyvin vähän heittoja vielä.

Paikka: Tali

Kesto: 1h

## Tiistai 14.2.2017

Tänään jatkettiin about samoilla harjoituksilla kuin eilenkin, eli pääasiassa avausharjoittelua. Edelleen yritin pitää painopistettä ajastuksen kanssa, mutta myös ranteen asennon ja kiihtyvyyden ajoittamisen kanssa. Puttailua hieman; ei kauhean hyvä fiilis puttauksessa. Avauksetkin tuntuu lähtevän ilman koko kropan voimia.

Paikka: Tali

Kesto: 1h


## Keskiviikko 15.2.2017

Tulevan päivän ohjelma: ajoitus ja kiihtyvyys oikealle hetkellä. Rentous heiton alussa aina kiihdytyksen aloittamiseen asti.
